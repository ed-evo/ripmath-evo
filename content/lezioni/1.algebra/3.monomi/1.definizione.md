Che cos'e' un monomio
Supponiamo di avere 2 mele ; cosa significa? che abbiamo un numero (2) seguito dalla proprieta' di essere mele; ecco questo e' un monomio, cioe' intuitivamente  un monomio e' un numero seguito da una proprieta'
Ad esempio saranno monomi 2 case, 3 quaderni, ed anche un numero e' considerato monomio In greco MONOS significa uno solo cioe' noi consideriamo piu' cose come un tutto unico

-2a²b

e' un monomio ed il numero -2 ha la proprieta' di essere a²b cioe'
-2 moltiplicato a moltiplicato a moltiplicato b

infatti e' per nostra comodita' che noi scriviamo ad esempio

2a³
mentre dovremmo scrivere
2×a×a×a.
Da notare che il segno di prodotto tra il numero e le lettere e tra le lettere e' sottointeso; ogni volta che potrai toglierai il simbolo del prodotto fra i fattori del prodotto stesso

inoltre dovrai usare le seguenti convenzioni:
non scrivere il numero 1 davanti alle lettere cioe' invece di scrivere -1a²b scriverai -a²b
non scrivere il segno + davanti ad un monomio cioe' invece di scrivere +7ab² scriverai 7ab²
devi mettere le lettere in ordine alfabetico
Quindi invece di scrivere +1ba scriverai semplicemente ab

NOTA: le lettere piu' usate sono di solito le prime dell'alfabeto a, b, c,.. ma per far capire agli studenti che le lettere possono essere qualunque talvolta di usano x. y, z, t.(queste a dire il vero servono per abituarsi ai problemi dove al posto di una lettera devi trovare un numero) e talvolta addirittura m, n, p,...
Nel monomio si distinguono 3 parti:
-3a2b3
il segno -         il numero 3         le lettere a2b3
intuitivamente possiamo dire che:
sui segni devi usare le regole studiate nei numeri interi relativi
sui numeri devi usare le regole dei numeri razionali (frazioni)
sulle lettere devi usare le regole delle potenze

La definizione matematica di monomio e'
Un insieme di numeri e lettere in cui non compaiono operazioni di addizione e sottrazione ma solamente di moltiplicazione e divisione.  (Ricorda che l'elevamento a potenza e' una moltiplicazione ripetuta)

Esempi di monomi
-3a   e' un monomio
7ab   e' un monomio
¾a³bc²   e' un monomio
¼-a non e' un monomio