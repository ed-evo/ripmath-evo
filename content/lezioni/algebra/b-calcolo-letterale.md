---
title: Calcolo letterale
description: Introduzione al calcolo letterale
---

# Il calcolo letterale

---

<span class="red--text">Perche' il calcolo letterale</span>

Guardati intorno e descrivi il numero di cio' che vedi:

<katex class="indigo--text text-left" display-mode>
  1 \enspace computer \newline
  1 \enspace schermo \newline
  2 \enspace sedie \newline
  3 \enspace penne \newline
  12 \enspace libri
</katex>

In pratica quando parli di numeri nel mondo reale hai sempre
i numeri con appiccicata un'etichetta: il fatto di essere libri o
penne.  
Non esistono numeri senza una qualita'; se dici 2 non ha
significato mentre  se dici <katex class="indigo--text">
2 \enspace sedie, 2 \enspace mele </katex> e cosi' via ha
significato.  
Allora noi dobbiamo studiare le proprieta' dei numeri che hanno
un'etichetta:  
come si comportano <katex class="indigo--text">2 \enspace mele</katex> oppure
<katex class="indigo--text">2 \enspace sedie</katex> rispetto alle
operazioni?  
Senza scomodare mele o sedie semplificheremo chiamando i numeri con
relative proprieta' <katex class="indigo--text">
 2a</katex> oppure <katex class="indigo--text">2b</katex>  (utilizzando cioe' il minor numero
possibile di lettere dell'alfabeto)

---

PROVA A FARE QUESTO GIOCO:  
pensa un numero  
moltiplicalo per 3  
aggiungi 4 al risultato  
a quello che hai ottenuto aggiungi ancora il numero di partenza  
dividi quello che viene per 4  
togli il numero che hai pensato all'inizio  
IL RISULTATO E' 1  
Come ho fatto? non sono certo un mago, ti ho semplicemente fatto fare alcune operazioni e poi le stesse operazioni al contrario fino a farti giungere al risultato e, qualunque numero tu scegli, il risultato e' sempre 1  
di questo fatto potresti renderti conto immediatamente se al posto del numero mettessi una lettera (se vuoi provare fai click <a href="ab1.html" target="_blanck">qui</a>)

---


Cio' dovrebbe farti capire l'importanza delle lettere: possiamo utilizzare nelle operazioni le lettere al posto dei numeri ed in questo modo potremo fare tantissime (infinite) operazioni al prezzo di 1; non solo ma potremo vedere meglio cosa succede fra gli enti su cui lavoriamo, infatti se lavoriamo con i numeri la nostra mente e' distratta dai numeri, mentre lavorando con le lettere siamo portati a fare piu' attenzione alle operazioni cosi' che il giochetto di un aspirante mago ci appare subito una cosa elementare, come hai visto.


Se hai capito bene prova come esercizio a costruire qualche giochetto come quello che ti ho mostrato facendo in modo che il risultato sia
1. il numero di partenza
2. il doppio del numero di partenza
3. zero

e, senza spiegare il trucco, fai il giochetto a qualche tuo compagno

PROVIAMO ASSIEME A FARE QUESTO GIOCO:

pensa un numero <katex class="indigo--text">a</katex>  
moltiplicalo per 3 <katex class="indigo--text">3a</katex>  
aggiungi 4 al risultato <katex class="indigo--text">3a+4</katex>  
a quello che hai ottenuto aggiungi ancora il numero di partenza <katex class="indigo--text">3a+4+a=4a+4</katex>  
dividi quello che viene per 4 <katex class="indigo--text">(4a+4)/4=a+1</katex>  
togli il numero che hai pensato all'inizio <katex class="indigo--text">a+1-a=1</katex>

IL RISULTATO E' <katex class="indigo--text">1</katex>
